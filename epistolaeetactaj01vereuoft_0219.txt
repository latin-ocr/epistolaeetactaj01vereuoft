1581 aug. 22] No. 58 165

esse Ungarum; nec si velint divertere, suscipiuntur: ita ut non
tam in Ungaria‚ quam in Polonia videamur esse: nec tam hoc
collegium Ungaricum‚ quam Polonicum merito dici possit. Famufi,
instar fluvii, fluunt et refluunt, dicentes se non posse ob

5 tenacitatem illius hominis diutius apud nos perseverare.

Hoc anno 1581 iussu ipsius rectoris 15. Junii conveni iudicem
huius civitatis⁷ cum ministro de quibusdam rebus. Qui graviter
conquestus est, quod indigna quaedam ad eum scripsisset et
tamquam mancipiis minitatus fuisset: et protestatus est, quod,

innisi abstineret ab huiusmodi conviciis, se rem ad principem dela—
turum. Item ipsemet alia vice adiit iudicem, qui tunc in senatu
erat: intromissus est et rector, qui ad ministrum dixit, audiente
iudice et senatoribus: Tu minister sis mihi fidelis interpres,
referas mea illis verba fideliter et illorum mihi: et conversus

15 ad illos: QuaS, inquit, isti mihi nugas narrant ; mirati sunt 'omnes
homines furiosam audaciam et impotentem iracundiam.

Sed de moribus et gestis istius hominis haec pauca ex multis
sufficiant. Nam si velim singula eius facta referre et res me et
tempus citius deficeret, quarn finem narrandi invenirem.

20 Venio ad fratres, de quibus hoc possum dicere (duobus ex-
ceptis, Guilhelmo Anglo et Cracoviensi) me non vidisse fratres
minus religiosos et sine spiritu, quam sunt isti, In recreatione ita
clamant, ac si essent in taberna aut in foro perstrepentes sua
lingua Polonica. Primo anno, quo ingressus est rector huc ex

ffiPolonia‚ adduxerat secum 7 fratres, ex quibus quatuor magistri
erant, sed tales, ut nullus inter eos esset, qui unum carmen sine
vitio scivisset componere et unus ex illis, Jancovius sua crudelitate
multos in principio a nostris scholis absterruit. Tres alii erant
coadiutores: Laurentius sutor, qui pie mortuus est; Guilhelmus

30 Anglus, qui infirmorum curam habet et Albertus cocus, homo
Polonus, pigerrimus et sine ullo spiritu, bis apostata, qui post
2 menses egressus est et servit in Transylvania apud quendam
nobilem, magno nostro dedecore et scandalo, homo impurus et
ebriosus multos a nobis alienavit. Paulo post exivit et alius

35 socius illius, iuvenis furiosus sarctor, natione Germanus, sed hic
minus nobis scandalo fuit. Recta enim perrexit in Poloniam‚
unde missus erat. Intraverant hic duo alii novicii, unus Saxo,
alter Transylvanus, sed videntes dissolutionem fratrum, non
diu perseverarunt.

40 Hoc anno 1581 missi fuerunt expensis regis tres alii coadiutores

⁷ Kolozsvari fobiro ekkor Wolflard Istvan.

