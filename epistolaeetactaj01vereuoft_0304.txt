240 No. 78 [1582 okt. 19

domini loci, id est rectoris, etiam post latam sententiam, tradere
reos vel non tradere, dimittere vel occidere, differre mortis exe-·
cntionem vel accelerare. Rector cum antea totam hanc causam
perspectam haberet, scribebat enim procurator ei singulis diebus
bis terve quid ageret cum reis et in quo statu res eorum essent; 5
nunquam tamen, nisi hac ultima hora nobiscum negotium commu-
nicavit, nec consultationem habuit: modo primum coepit quaerere,
an deberet permittere efferri reos ad supplicium, necne. Aliqui
dixerunt, quod non deberet impediri executio mortis, postquam
iam sententia esset lata et armatorum hominum turba id antem
nostrum castrum praestolaretur. Secundus in eandem dixit sen-
tentiam. Ego vero duo dixi: primum patrem Mathiam procura-
torem iam incidisse propter multas causas in suspensionis et irregu-
laritatis censuras, sed hoc tamquam impertinens reiectum est. Dixi
secundo, ut executio mortis omnibus modis impediretur, aut saltem 15
differretur, quod probationes nullae essent et indignum esset ob
suspiciones leves et iuramenta muliercularum aliquos tam crudeli
neci tradere. Idem quoque, inscio me, Martinus Undo seorsim
(nam ipse non ingreditur congregationem) rectori inculcaverat;
sed nihil profecimus : rector scripsit ad procuratorem, ut permitteret 20
iudices agere cum reis, quae vellent, ipse nihil diceret. Servus noster
oeconomus domus, qui unus ex iudicibus erat, quaerit a patre pro-
curatore num tradere deberet pastores ad necem, necne: cumque
ille nihil responderet, iudicavit eum nolle omnino iam ulterius
differre necem illorum, sed velle fieri executionem; qui postea 25
narravit, sibi etiam probationes visas esse insufficientes, sed se
impedire et differre non potuisse, sine consensu rectoris et procura-
toris, qui si vel minimo signo indicassent, inquit, mihi ne traderem,
nunquam tradidissem, nec quisquam eos nobis invitis eripere
potuisset. Itaque traditi sunt in manus carnificum et palis suntao
affixi. Constanter usque ad mortem, etiam in palis quoad vixerunt
innocentes se esse coram multitudine asserentes.

Quidam vir catholicus primarius huius civitatis, notarius
et in legibus peritus, cum factum intellexisset, vehementer contra
rectorem fuit commotus, quod secum huiusmodi litigiosas causas 35
non communicasset, quod non distulisset executionem, quodque
sine sufficienti probatione permisisset necari innocentes; et prae-
dixit imminere toti collegio grave periculum, si domini interfectorum,
qui erant duo potentes nobiles, coeperint a nobis exigere fassiones,
probationes et causas mortis suorum subditorum. Communis 40
quoque vulgi opinio fuit, eos innocentes fuisse. Quod inde probant :

