3 1 4 F figgelek

sunt disciplinas consecuti, quibus opes sibi ac possessiones amplis-
simas compararunt. Praetereo tuam Christophore in tuos non
dico amicos, aut pares benevolentiam, sed servos et subditos
aequitatem. Sed neque illud repeto, quae tua fuerit erga maiores
observantia, aequales comitas, inferiores benignitas, cum iisdem 5
de causis, te nunc sibi ereptos doleant proceres, nobiles gemant,
plebei lugeant.

Caeterum, nisi tolerantiae, indolentiaeque tuae exemplum in
lucem hominum ac memoriam produxero, impius sim. Sunt enim
haec pietatis ac fortitudinis christianae genera non obscura. Quotus· 10
quisque est vestrum, qui ignoret, quantas subierit corporis vexa-
tiones ac aegritudines, genere diversissimas, natura acerbissimas, usu
ipso creberrimas, tempore diuturnas. Neque tamen illi vel leve
verbum excidit unquam, non dico pietate christiana, sed vel for-
titudini militari, vel auctoritate sua indignum, nunquam ab eo vel 15
querulosae contra Deum voces usurpatae, non acerbitate dolorum
creati gemitus, non poenarum gravitate exciti clamores, non vi
morborum exciti eiulatus auditi, sed aequam semper rebus in
arduis iuxta admonitionem poetae, servare mentem solitus fuit
non secus, ac in bonis. Cuius ego constantiae illius, nisi vos omnizo
exceptione illustres ac fidelissimos Galffyos‚ Kovachdcziosque,
qui diurnis ac nocturnis pervigilationibus latera infirmi cingebatis,
phisicos item ac medicos testes producere potuero, mentiar.

Tolerantiae et illud constantisque, ac infracti animi roboris erat
exemplum non vulgare, quoties eum vidistis, sive obtrectatorum lin· 25
guas contemnentem, sive hostis, quos armis domare poterat, ac ex-
stinguere, beneficiis sibi devincientem. Iam vero modestia adeo incre-
dibilis, ut mihi propemodum oblitus auctoritatis suae interdum
videretur. Quis est omnium, qui non benignas ab eo sibi praebitas
aures conqueri possit? Dives et pauper, nobilis iuxta ac ignobilis,3o
demissionem animi eius admirationi habuit. Nimirum illud Christi
alte pectori eius insederat pronunciatum. Deus superbis resistit,
humilibus autem dat gratiam. Et omnis, qui se humiliaverit, exal-
tabitur. Cuius christianae philosophiae assidua agitatione, hoc iarn
consecutus videbatur, ut, cum alios omnes admiraretur ac suspiceret, 35
nomini se comparare auderet. Quid? Non ipse saepius ex te audivi,
vel principis nomen tibi arrogans, ac onerosum videri ? Nonne haec
tua vox est Christophore, nullo modo te principibus christianis
etiam minimis componere velle ? Gravis tibi erat oratio ad laudem
tuam composita, suspecta narratio tuarum celebrans encomia4o
virtutum. Hoc illud est christianae pietatis fundamentum; quod

