1576 okt. 1] No. 15 55

me spes fefellisset, si diutius eum Transylvaniae praeesse conti-
gisset. Iam enim Gasparum Bekesium, Arianorum et Anabaptista-
rum antesignanum, in quo totum robur suum constituerant haere-
tici, duplici victoria ita fregerat, ut tertio erigere se contra eum
5 nec auderet, nec posset. Iam coniurationis socios, homines furentes
audacia, scelus anhelantes, pestem patriae molientes, fidei catho-
licae exitium minitantes, ea, qua digni erant, poena mulctaverat.
Iam externos et internos hostes contriverat, magnificeque de utris-
que triumphaverat. Iam ab omni hoste securus pacifice regnabat,
10 omnesque cogitationes suas ad religionis restitutionem transtulerat,
in hocque sedulo incumbebat, quomodo templa restauraret, redditus
ecclesiasticos e manibus iniuste possidentium erueret, unde potis-
simum catholicos doctores, viros pios et religiosos adduceret.
Dum his praeclaris operibus intentus esset et zelo honoris Dei,
15 ac fidei catholicae propagandae arderet amore : en praeter omnem
spem, contra omnia humana consilia, corona regni Poloniae ultro
ad eum defertur et multarum provinciarum cura et gubernatio ei
committitur. O admirabilis Dei providentia; o bonitas immensa,
quae non solum in futuro saeculo, sed in hac quoque vita iis, qui
2osuam sponsam ecclesiam catholicam tuentur, praemia et honores
amplissimos la1·gitur; ut sic eos ad labores maiores pro veritate
subeundos excitet, hortetur, impellat. O terque, quaterque felicem
Poloniam, quae talem virum regem habere meruit: miseram vero
Transylvaniam, quae tam exiguo tempore praesentia eius frui
25 potuit. sed non est, quod ipsa quoque contristetur. Nam pro domino
Stephano Bathoreo, recepit fratrem eius Illmum dominum Christo-
phorum Bathoreum, pari fidei constantia praeditum, eodem pro-
pagandae religionis zelo succensum, maiori animi submissione
(quod pace Sermi domini Stephani Bathorei dixerim) ornatum. Nam
30 cum ipsum nobilitas Transylvanica in vaivodam, id est principem
elegisset, eam dignitatem in fratrem transtulit, malens ipse subesse,
quam praeesse. Deus autem, qui humilia respicit et alta a
longe cognoscit, nolens tantam humilitatem irremuneratam relin-
quere et illum ad altiores honores promovit, et huic debitam
35 dignitatem restituit. Recte a sapientibus gloria crocodillo compa-
ratur ; nam sicut hic sequentes se fugit, fugientes vero insequitur,
sic ille insequentes se et apprehendere cupientes fugit; fugientes
autem et qui ipsam contemnunt, ultro sequitur. Gratulor Tuae
Illmae Dominationi ; gaudeo Transylvaniae et precor, ut haec
wdignitas cedat ad honorem Dei, ad utilitatem Hungariae et ad

salutem multorum.

