1583 nov. 8] No. 99 307

99.
Brzes'c', 1583 november 8.
Bathory Istvan kiraly Ρ. Campani J. Pal lengyelorszagi provinczialisnak.

Erdcilybe induldsa alkalmdbffl utasita‘sokat ad nelei, hogy mifble sontos
5 dolgokra vigya‘zzon a kolozsva'rz· jezsuita-kollegium ajraszervezeise, illetve
sejlesztbse kozben.

Stephanus Dei gratia rex Poloniae ete. Princeps Transylvaniae.
Venerabilis devote nobis dilecte.
Existimabamus fore, quod et optassemus, ut antequam
10 in Transylvaniam se se conferret, nos Dominatio Tua conveniret.
Nunc autem cum iam iter illuc habeat, nec apud nos adfutura sit,
hisce literis nostris de rebus quibusdam Donem Tuam admonendum
duximus. Quorum primum est, in quo multus fructus, multumque
ad promovendam catholicam religionem momenti inest, ut in
15 novo illo nostro collegio Claudiopolitano primo quoque tempore
philosophicas et theologicas praelectiones institui Dominatio Tua
curet, earumque facultatum tales professores deligat, qui initia
ipsarum disciplinarum et fundamenta dextre doceant. Ut eo
modo illi, qui scire aliquid sibi videntur, cum ista perite et com-
20 mode in collegio tractari animadverterint et ad ea perdiscenda
penitius et ad religionem catholicam cognoscendam amplecten-
damque alliciantur. Alterum est, in quo modus magnopere requi-
ritur. Audimus nimirum ibidem ab illis, qui in seminarium reci-
piuntur, nimis rigide catholicae religionis professionem et ineundi
25 Societatis instituti iusiurandum exposci, quo fit, ut pauci admodum
hactenus nomina dederint, ita ut sumptibus ad eam rem desti-
natis personae, quae in seminario sunt, minime correspondeant.
Id quidem nos non improbamus, attamen in istis et collegii, et
verae religionis exordiis, omni ratione alliciendos, non deterrendos
30a catholica religione homines putamus: ut ista proponi quidem
et sensim ac leniter instituendo docendoque inculcari, non autem
pertinaciter, nisi postmodum bene fundata re catholica urgeri
debere censeamus. Ad extremum in hac rectoris immutatione
videndum est, ut is, qui succedit homo Italus perfectis collegiis
35 assuetus, caute et prudenter novum hoc administret, leniter in his
principiis agat, neque aut summam disciplinam, aut eam, quae
aliis in locis esse solet perfectionem ab illis hominibus requirat.
Ne si forte eam, quae in primariis collegiis est subito instituere
velit disciplinam, ea ipsa, quae a priore rectore inchoata firmas
4onondum egissent radices potius destruat, ac iuventutem a discendo

20*

