270 No 88 [1583 marez. 15

modum eandem cum veteribus sequitur fidem, ita eosdem ritus,
eademque cum illis festa observet. At quomodo unitas haec in riti-
bus et festis celebrandis servaretur, si quaedam festa provinciae nos
hic abrogaremus, quae in aliis civitatibus Ungariae et Transyl-
vaniae passim observarentur? nemine iure authores dissensionis 5
accusaremur?

9. Quia, si episcopus in Transylvania catholicus constituatur,
ille curabit procul dubio festa Ungariae in omnibus urbibus ab
omnibus catholicis sacerdotibus et religiosis observari: melius
igitur est nunc incipere illa observare, quam postea cum dedecore ιο
et scandalo populi ad ea observanda compelli.

10. Catholici sacerdotes in eum finem mittuntur inter infideles,
ut fidem catholicam plantent et ritum, ceremonias et festa intro-
ducant. At in medium haereticorum mittuntur, non ut novam
introducant fidem, novas ceremonias et nova festa, sed ut antiqua 15
tueantur et observari procurent. Cum igitur iam olim in hac provin-
cia fuerit fides catholica plantata et festa introducta, non est nobis
laborandum, ut nova festa inducamus, sed ut observemus antiqua.
Ne sicut nos novitatem doctrinae et ceremoniarum haereticis obiici-
mus: ita ipsi nobis eadem possint obiicere. 20

11. Cum exempla sanctorum magnam vim habeant ad per-
movendos animos hominum ad opera pietatis : maxime id praestant
sancti eiusdem nationis et patroni provinciarum : festa igitur
eorum studiose sunt colenda et observanda.

At dicet quisquam, si omnia festa Ungariae huic populo pro· 25
ponerentur in medio haereticorum, multi non servarent et ita pec-
carent mortaliter, quod nimis durum videtur esse. Respondeo,
quod si ratio haec aliquid concluderet, sequeretur, quod nec prae-
cepta Dei, nec praecepta ecclesiae illis essent proponenda: Quia
et ista multi transgredientur et peccabunt mortifere ; ergo sequitur 30
deinde, si aliquis legem transgrediatur, non is est causa, qui legem
antiquam promulgat, sed homo, qui per malam voluntatem trans-
greditur legem.

Dicet alius : atqui satius esset fidem prius plantare et postea
sensim festa introducere, ne ob multitudinem festorum homines35
a fide alienarentur. Respondeo nos hic non esse inter infideles,
qui fidem catholicam ignorent, sed inter haereticos et catholicos
qui optime intelligunt, quae sit fides catholica et quae olim festa
fuerint celebrata a catholicis: laborandum ergo est, ut haereses
confutentur ct antiquae ceremoniae, ritus et festa observentur. 40
Deinde si sensim festa introduceremus, videremur singulis annis

