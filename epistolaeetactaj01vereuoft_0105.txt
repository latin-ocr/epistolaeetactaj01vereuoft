1577 decz. 8] No. 19 63

Plus decies hoc anno audivi a Germanis nunciari, Tuam M‘sstn
nunc gladio, nunc venen0‚ nunc sclopeti ictu crudelissime inter-
emptam esse, qui id apud viros graves, falsis suis rumoribus
lucri fecerunt, ut etiam cum vera de rebus Polonicis nunciant,
5 nulla eis fides habeatur, nisi illud idem per aliquem Polonorum
fuerit confirmatum. Ab ipsis autem Polonis, qui Romam partim
devotionis, partim studiorum causa adventant, fausta omnia
ac felicia de Tua Mte nunciantur. Nemo est inter eos, qui non
sub tua prudentia diutissime vivere desideret; nemo, qui non
1opro salute Tuae Mfi⁵ assidue divinam clementiam deprecetur;
nemo, qui non Tuae Mtis honorificentissimam faciat mentionem.
Commendant aliqui Tuae Mtis humanitatem, benignitatem

et clementiam, praedicant alii singularem prudentiam, nonnulli
laudant fidem, frugalitatem, temperantiam et ingenitam quandam
15 animi pietatem. Caeteri in coelum laudibus efferunt zelum catho-
licae religionis ardentissimum. Unum tantum est, (quantum ex
sermone multorum colligere potui) quod quibusdam viris catho-
licis non probatur. Sunt inter viros primarios, qui aulam Tuae ΒΓΕ
sequuntur, haeretici aliquot insignes sacramentariorum et trini-
20tariorum fermento infecti, qui non solum divinam Maiestatem
in loco sacro intolerabili audacia blasphemant, irrident et inau-
ditis contumeliis afficiunt, verum etiam Regiae Tuae Mti non
levem ignominiae notam inurunt. Nam dum Tua Maiestas tremendo
altaris sacrificio capite detecto, poplite flexo summa animi de-
25missione‚ (ut catholicum decet regem) interest, illi interea a tergo
tamquam novi capharnaitae tecto astant capite, nec secus a missa
(vero et unico sacrificio christianae religionis) abhorrent, quam
impii Judaei, aut Mahometani ; citiusque, ni fallor, capita aperirent
et genu curvarent simulachro Bacchi et statuae Veneris, quam
30 Christo vere et realiter in eucharistia existenti. Verum hoc utcumque
adhuc tolerari posset, si tantum velut statuae mutuae adstarent;
sed non hic sistunt, ulterius progrediuntur, addunt malum malo, pec-
catum peccato, flagitium flagitio aggravans, missam veluti idolum
Jovis aut Mercurii derident, ludibrio et ostentui habent, idque
35 a spectantibus et prae dolore ingemiscentibus catholicis, quos quod
Christum in sacrosancto sacrificio praesentem adorant, non verentur
idololatras et Baalitas appellitare. O impietatem plusquam bar-
baricam, o crudelitatem et obstinationem plusquam Judaicam‚
ο caecitatem inauditam, tenebrasque plusquam Aegyptiacas; en
40111 quam crassos et palpabiles errores miseros mortales impie
haereses praecipites agunt, ut credant etiam indoctissime se plus

