1581 szept. 1] No. 59 181

est in hoc regno, ut princeps a proceribus regni eligatur, sed a
Turcarum quoque imperatore accipiat vexillum et confirmatio-
nem; missus ergo fuit pro vexillo legatus novi principis Sigis-
mundi Bathorei‚ cui omnem tutelam et defensionem Turcarum
5 imperator pollicitus est. Misit etiam bassam unum cum 200
militibus, qui cum honore vexillum principis deferret in signum
defensionis et perpetuae pacis; ex hac confoederatione obligant
se Turcae Transylvanis contra omnes hostes opem se laturos.
Transylvani autem singulis annis 15 millia aureorum pro pace
10 conservanda tribuunt Turcis et quaedam munuscula bassis ; exercitu
autem vel militibus Turcas contra hostes suos iuvare non tenentur.

Vigesima quinta Augusti huius anni 1581 bassa cum vexillo ad· Aug. 25.
ventare coeperit. Misit ei princeps obviam 300 equites et 200 circiter
pedites et princeps ipse non procul ab aula obviam ei processit;

15 cui primum bassa voluntatem sui imperatoris exposuit, quod
paratus semper esset Transylvaniis contra omnes hostes ipsorum
opem ferre et in huius signum vexillum principi misisset. Deinde
tradidit vexillum in manus principis et ambo in arcem ascende-
runt, bassa ex parte sinistra principis incedente. Moxque in

zosignum laetitiae a militibus minores bombardae et ex castro
maiores exoneratae sunt.

Admirabili Deus providentia hoc anno usus est cum pio
defuncto principe et cum hoc regno. Nam uno mense ante mortem
principis, defuncta est filia 15 eius et uxor haeretica, quae erat

25asylum et perfugium omnium haereticorum. Haec, si vel unicum
mensem post mortem mariti supervivere potuisset, totum procul
dubio regnum perturbasset ; filium a nostra disciplina abstulisset,
et haereticis instituendum tradidisset; et nos etiam, antequam
rex rescire potuisset, e regno exegisset. Deinde magna providentia

30 Dei gestum est, ut paulo ante mortem principis, filius eius com-
muni consensu regni in successorum eligeretur: nisi enim id factum
esset, certissima bella et seditiones expectandae fuissent et nos
primi ex regno exturbati fuissemus. Ita enim vivo principe haeretici
nobis minitabantur: cum primum mortuus suerit princeps, illico

35 vos eiicienzus; sed non est prudentia, non est consilium contra
Dominum. Postremo cum adhuc post electionem principis iunioris
tumultus metui potuisset, authoritate regis Poloniae et potestate
imperatoris Turcarum, ita animi seditiosorum et omnium haere-
ticorum consternati et deiecti sunt, ut nihil prorsus moliri ausi

40 fuerint. Nec unquam audebunt vivente novo principe, ob metum

²⁵ Bathory Kristof e nagyobbik leanyarol eddig nem tudtunk.

