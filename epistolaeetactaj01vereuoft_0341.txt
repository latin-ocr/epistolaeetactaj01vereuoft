1583 marcz. 18] No. 89 277

tamen hi necessarii esse videntur: Praefectus, Emptor, Ianitor,
Cocus, Praefecti socius, qui eo absente alumnos moderetur et in
officio contineat et quidem ad reliqua, si quae opus fuerint, paranda,
aut ad inserviendum iis, qui mensae accumbent (ut hac quoque
5 ratione discant inservire, atque ad omnia praesto esse) adhiberi
poterunt vicissim alumni, sicuti et ad ea legenda, quae divinam
scripturam, historias aliaque pia (dum caeteri comedunt) attinent.
Porro his omnibus non solum regulae tradentur, quae aliorum
seminariorum officialibus tradi solent, verum etiam curandum
10 erit, ut eas statis temporibus perlegant, atque antequam ad ca
officia adhibeantur, intelligant. Interea vero dum illae mittentur,
exponet praefectus, quae ad emptoris et caeterorum officia spectant,
quae quidem magna ex parte sunt, qualibus in collegiis nostris,
uti curn eiusmodi hominibus solemus.

15 Praefectus et ipsius gubernatio.

Cum ei, qui aliis exemplo, et animi moderatione ac sedulitate
praelucere debeat, invigilandum sit, ut se tamquam speculum
omnium virtutum teneris istis plantis exhibeat, tum diligenter
omnia nosse curet, quae gubernationem seminarii attinent. Primum,

20ut animarum, deinde corporum, postremo bonorum temporario-
rum vigilem curam habeat. Itaque expediet, ut futura prospiciat,
quidve suis temporibus procurandum sit, id ut effici mandet, ipse-
que manum operi admoveat, quibus in rebus erit ab eo admovenda.

Ac quod ad se, eosque pertinebit, qui de Societate nostra

25 pro tempore secum manebunt, sciat se debere in omnibus pendere
a R. P. Rectore collegii Claudiopoli, ni in iis, quae nostrae
Societatis institutum attingunt.

In caeteris vero, quae spectabunt ad gubernationem semi-

narii, habebit quidem eam facultatem, quae observandis legibus

30 et executioni mandandis ex iisdem intelligetur. At vero et consilium
dicti rectoris potius, quarn aliorum sequetur et iHum in rebus
alicuius non mediocris momenti semper consulet.

Neminem nostrorum aut invitabit, aut admittet ad semina-
rium, nisi plane iubente R. P. Rectore, si quis sua sponte venerit,

aeadmonebit fideliter eundem R. P. Rectorem, Externos item alios
haud facile admittet ad seminarium, omneque genus conviviorum
diffugiet, ut fideliter in pauperes pecunia impendatur.

Pecunia ipsa seminarii, donec aliud statuatur, in collegio
apud R. P. Rectorem manebit ea in cista, quam propterea relinquo.

