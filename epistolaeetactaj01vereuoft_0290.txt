230 No. 78 [1582 okt. 19

post partum introducendae in templum, aut infantes baptisandi,
aut matrimonio copulandi, aut domi confessiones audiendae, aut
ad infirmos cum sacramento Eucharistiae, ad tria quatuorve loca
diversa proficiscendum; quae curn omnia simul exequi non
possim, diversis horis conor singulis pro virili satisfacere. P. Volf- 5
gangus mansit cum sua concione Saxonica et simul scholarum
praefectus est constitutus.

Bene quidem haec omnia erant ordinata et constituta, sed
ut essent stabilia et utilia, unum adhuc requirebatur, ut rector,
qui radix et causa omnium malorum et scandalorum fuerat, alio ιο
hinc transferretur, vel ab officio deponeretur : nec multum ab hac
sententia Visitator et Provincialis videbantur primum alieni,
auditis a consultoribus et visis factis et gestis illius. Sed cum
Albam juliam profecti essent et secum una eo rectorem deduxissent,
is cum Leleso, coram Visitatore, tamquam duo muli tamdiu se 15
mutuo scalpserunt, alter alterum praedicando, quo se mutuo in
suis dignitatibus conservarent, ut mentem Visitatoris et Pro-
vincialis omnino inverterent et inducerent ad conservandum
utrumque in suo officio. Miror P. Visitatorem et Provincialem,
viros alioquin pios, eruditos et prudentes, maluisse uni Lelesiozo
absenti, in causa et rebus rectoris plus credere, quam omnibus
consultoribus, qui praesentes verba eius audierunt et oculis facta
ipsius conspexerunt, quorum pleraque ad oculum demonstrarunt :
sed (ut dici solet) nonnunquam bonus etiam dormitat Homerus.
Sive igitur, quod non haberent a Tua Rtia facultatem mutandi,25
sive quod sperarent emendationem, sive propter mutuam eorum
commendationem, utrumque in suo officio confirmarunt : et quem—
admodum coram V isitatore, sic et coram rege mutuo se lambunt.
Valde enim iam ista perniciosa consuetudo passim in Societate
inolevit, ut superioribus et professis plus fidei adhibeatur, quam 30
caeteris omnibus patribus et fratribus contrarium asserentibus,
plus unum illorum verbum valeat, quam centum aliorum; et
ut quicquid illi dixerint, illud toturn et solum debeat esse ratum,
firmum, verum, et ex pio atque bono zelo profectum 1 quaecumque
autem ab aliis dicantur, illa omnia suspecta debere esse, vel con-35
ficta et ex mala affectione, ac tentatione profecta: quasi nullam
alii conscientiam coram Deo haberent, aut ex proposito mendacia
componerent. Non quaeritur saepe in multis locis, quae pars melio-
res ct fortiores habeat rationes, sed quid videatur superiori aut
professo, sive is habeat rationes, sive non; modo sciat alteri40
superiori, a quo sibi metuit, egregie, donec praesens est, blandiri.

