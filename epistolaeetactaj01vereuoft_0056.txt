24 No. 11 [1575 szept. 30

humiliabit, et celebre efficiet nomen tuum coram principibus et
regibus. Sic enim olim per prophetam pollicitus est: Quicunque
honorificaverit me, glorificabo eum: qui autem contemnunt me,
erunt ignobiles. lam etiam amplissimo cardinalium ordini et
summo pontifici Christi in terris Vicario‚ constans et sincera fides 5
tua nota fieri incipit, et Romani res tuas gestas audire et praedicare Ι
vehementer cupiunt.

Sunt in hac urbe, princeps Illme, plurimi viri pii, qui licet
nunquam te viderint, pro te tamen et populi tui conversione, Λ
preces ad Deum fundere non cessant. Magnaque est omnium expec- 10
tatio, tua prudentia, studio, labore et diligentia exstinctam prope-
modum iam fidem catholicam in Transylvaffla, intra paucos
annos fore resuscitandam. Quae ne spes eos fallat, tuae prudentiae
est providere. Ego vero hac in re (quantum mihi per superiores con·
cessum fuerit) omnem meam tibi operam et diligentiam polliceor. 15
Sed et praepositus noster Generalis, miro desiderio tenetur iuvandi
Transylvaniam, qui Tuae Illmae Dominationi et magistros scho-
larum et ministros verbi Dei suppeditare potest ; et iam Sua Reve-
rentia selegerat 10 aut 12 patres, quos mense Septembri (ut a
Provinciali Austriae Tuae Ill¹¹s¹²²¹e Dominationi fuerat promissum) 20
decreverat in Transylvaniam ablegare; fuissentque procul dubio
hoc anno iubileo profecti, nisi bellum impedivisset, qui iam nihil
aliud praestolantur, quam ut itinera in finibus Hungariae et Tran-
sylvaniae aliquanto sint tutiora. Ego quoque spero, me brevi Viennae
futurum, ut hinc nacta prima proficiscendi commoditate, possim 25
cum comitibus assignatis celerrime ad Tuam mmm Dominationem
transvolare. Tua interim Illma Dominatio tarditati nostrae ignoscat
et eadem humanitate, benignitate et patientia, qua nos hactenus
sustinuit, hoc quoque residuo et modico tempore exspectare non
gravetur. Servet te Christus, princeps Illmff, nobis et ecclesiae 3ο
suae diutissime incolumem.

Datae Romae, e poenitentiaria Basilicae Principis Apostolo-
rum, Pridie Kalendas Octobris, anno iubilei 1575.

Tuae mm Dominationis addictissimus

 

Stephanus Arator Pannonius 35
pro tempore poenitentiarius apostolicus.

(Egykori‘i masolat‚ romai vatikani konyvtar Vat. lat. 6205. ker. 156—157. 1.)

