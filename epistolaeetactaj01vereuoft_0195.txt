1581 jun. 2] No. 52 141

communionem a nobis adhuc non astringuntur: tamen quotidie
missam audiunt una cum caeteris, magna cum quiete et devotionis
significatione. Circa idem tempus communicarunt tam in civitate,
quam in pagis nostris (nam in singulis sex pagis totidem templa
5 habemus) ad 1000 homines. Albae Juliae, ubi est P. Joannes Lelesius
cum P. Georgio Toros, qui etiam habent templum catholicum,
nuper ad festum Nativitatis Domini a principe concessum, confessi Deez. 25.
sunt et communicarunt ad 100. Patres nostri novicii, dum excur-
rerent in patriam, quam Siculiam dicunt, multos catholicos con-
1ofirmarunt‚ confessiones multas exceperunt et multos communica-
runt ; haereticis autem ministris (licet nostri isti novicii sunt satis
indocti) magno terrori fuerunt. In summa : messis multa, at operarii
pauci. Petebant Siculi (sunt enim ibi adhuc multi catholici), ut eos
etiam iuvaremus et ad eos interdum excurreremus: verum id
15 hactenus facere non potuimus.

Iam post principis mortem quid sit futurum, nescimus. Spe-
ramus tamen in Domino, quod dabit cum tentatione proventum,
ut possimus sustinere. Cogimur hic, sicut in India, parochorum
munera obire, cum nullum sit aliud templum catholicum : baptizare,

20matrimonia coniungere, missas cantare, funera deducere etc.
Catholici nullum alium habent locum sepulturae, nisi templum
nostrum et perexiguum coemeterium illi annexum. Volebam ego
prohibere, ne hic sepeliantur, iuxta decretum trium congregatio-
num, sed valde ea re offendi coeperunt. Itaque coacti sumus cedere

25illis ad tempus: donec et illi locum aliquem sepulturae invene-
rint et nostri a provinciali seu visitatore de omnibus melius
instructi fuerint. Et quia iam plura non occurrunt, hic finio : meque
cum hoc collegiolo‚ non tam in India, quam inter medios haereticos
eosque pessimos posito. R. P. Tuae et omnium nostrae Societatis

3osanctis sacrificiis et orationibus humillime commendo.

Claudiopoli Transylvaniae, 2. Junii. Anno Domini 1581.

Hodie accepi literas, puto vel a R. P. Tua vel a P. Magio
ad nostrum principem iam defunctum missas. Eas tamen misi
Albam ad P. Lelesium, ut illi offerantur, cui et aliae similes offerri

35 solent hoc tempore.
Reverendae P. Tuae filius indignus et servus in Christo Jesu

Jacobus Vagrovicius mpr.

Kiilczime .· Admodum Rd0 in Christo patri nostro, P. Claudio
Aquaevivae, praeposito generali Societatis Jesu. Romae.

40 (Eredeti‚ sajatkezi'i‚ a Jezsuita-rend leveltaraban.)

