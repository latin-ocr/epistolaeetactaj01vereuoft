244 ΝΟ· 78 [1582 okt. 19

muniter ad 70 barbati et maturi adolescentes in literis politioribus
satis exercitati, ex quibus pudor esset, si concionibus disputa-
tionibus et familiaribus colloquiis 20 lucrari non possem. Nam
etiam hic cum omnibus turbationibus et scandalis, quae acciderunt,
potuissem iam hoc triennio 12 adolescentes pro Societate acquirere, 5
ut nihil opus fuisset Polonis pro inferioribus classibus, si ego
operam et diligentiam adhibuissem. Sed quia videbam, quod sicut
duo, qui intraverant, non perseverarunt ob asperos mores rectoris
et confusionem rerum, quarn in collegio videbant, sic nec caeteri
essent perseveraturi, ob id non curavi quemquam ad hoc nostrum 10
institutum allicere et inducere. Nec tamen cuiquam dissuasi,
nec impedivi quemquam, quominus quod vellet institutum amplec-
teretur. Nam et caeteri Ungari antiquiores in Societatem, uno aut
altero excepto, per me sunt, Domino trahente et cooperante
ingressi Viennae. Quamobrem non dubito de Domini misericordia 15
et gratia, quin Varadini, si me eo Tua Reverentia ire patietur, longe
plures possim acquirere. Quin et illud secure promitto me ex sola
elemosyna plures illic personas aliturum, quam hic ex omnibus
nunc redditibus sustentamur, cum magna Dei laude, bono odore
Societatis et fidei catholicae incremento. 20
Experiatur, quaeso, hoc mecum Tua Reverentia et nisi ea,
quae promisi, praestitero : tum mihi imponat mulctam et poenam,
quam voluerit, quam et libenter suscipiam et peragam. Ex me enim
ipso didici, quibus afficiantur, et a quibus abhorreant nostrates
Ungari et quomodo ad pietatem attrahendi sint ; et scio, quia non25
confundar: modo in eo, quod peto, patiatur Tua Reverentia se
exorari. Non queror de cibo, non de potu, non de indumento. Non
enim propter haec ordinem sanctum intravi. Non hine abire desi-
dero, propter aliquas simultates. Absit enim a me, ut qui aliis
charitatem Dei et proximi praedico et omnes ad concordiam, 30
pacem atque malorum tolerantiam exhortor, ut ipse cum aliquo
simultates vel odia habeam, aut privatas iniurias ulcisci cupiam:
aut alicuius famae et honori per me quicquam detractum esse
velim et, nisi ex obligatione et officio tenerer, nunquam
de aliorum factis et gestis ad Tuam Rnam vel ad quemvis alium 35
aliquid referrem. Sed quia video, propter dictas causas, evange-
lium Dei hic non posse habere progressum et scio pro certo me
alibi, maiori Dci honore, meliori Societatis existimatione et copio-
siori ccclesiae fructu posse laborare, ob id cupio locum mutare: ne
deinceps quisquam mihi obiicere possit, quod aliis praedicamusm
mansuetudinem et ipsi in subditos crudeles sumus ; alios hortamur

