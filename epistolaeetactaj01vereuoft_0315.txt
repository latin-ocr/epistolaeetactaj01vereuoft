1583 jan. 28] No. 83 251

83.
N iepoiomice, Ι 58 3 januarius 28.

Bathory Istvan kiraly ve'dolevele az Erdelyorszagban 6Ιὸ katholikusok
es vallasuk szabadgyakorlata erdekeben.

5 Nos Stephanus Dei gratia rex Poloniae etc. necnon Tran-
sylvaniae princeps etc. Universis et singulis cuiuscunque status
et conditionis hominibus tam spiritualibus, quam saecularibus
in regno nostro Transylvaniae et ea parte Hungariae, quae ditioni
nostrae subest, commorantibus notum testatumque facimus, quod

10 cum necessarium esse in rebus publicis videamus ut cum aliis
rebus, tum potissimum inter dissidentes de religione certus qui-
dam modus atque ordo constituatur, ne alter alterius iurisdictio-
nem ecclesiasticam pro se usurpet, eamque temere turbet, unde
plurima incommoda et confusiones atque adeo distractiones oriri

15 possint, nostrae igitur curae incumbere visum est, ut huic quoque
malo, ne latius serpat, quamprimum praeveniremus. Relatum
est enim nobis plerosque religioni Romanae et catholicae adversos
homines summa cum indignitate catholicorum in rebus eccle-
siasticis suo arbitrio iurisdictionem quandam usurpare, ad illicita

2⁰connubia vel etiam divortia catholicos cogere, cum earum rerum
notio non ad adversae sectae homines, sed ad ipsos catholicos propriae
pertineat ac aequum sit, ut catholicus inter catholicos, sectarius
inter sectarios suos ecclesiasticam suam iurisdictionem exerceat.
Quare, ut deinceps ab eiusmodi iurisdictionis confusione quem-

25 libet ordinem vindicemus ac, ut omnia decenter legitimo ordine
gerantur, constituimus, volumus et omnino mandamus, ne alienae
religionis professores iurisdictionem catholicorum perturbent,
neque artibus, neque vi, neque quocunque praetextu catholicos
praesertim rudiorum auditores contra ipsorum conscientiam in

30 iurisdictionem suam transire cogant, aut pelliceant, sed potius
intra metas se continentes, quascunque causas spirituales suae
religionis iurisdictioni cognoscendas relinquant. Quarum rerum
iudicem catholici mutuo consensu, quicunque illis videbitur, ad
nostram tamen et successorum nostrorum ratificationem eligendi

35 habebunt facultatem, qui singulis annis, quotiescunque necesse
fuerit, ecclesiasticas causas adhibito consilio catholicorum et docto-
rum virorum, cognoscat atque definiat; cui quidem iudicio in iis,
quae ad dictam cognitionem et definitionem pertinebunt, catholici
subiecti sunto, salvis tamen privilegiis a [Sancta] Sede Apostolica

40 acceptis quaecunque fuerint dictorum de Societate Jesu. Ad cuius

