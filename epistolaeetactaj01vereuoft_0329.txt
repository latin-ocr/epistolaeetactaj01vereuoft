1583 marcz. 15] No. 88 265

non invenit plures quam tres, qui vellent confiteri; cum antea
ego in uno solo die plures 30 audiverim. Idem 1111 continget
in pascate. Quia, ut dixi, ob superbam illam et crudelem imperi-
tationem exosum se reddidit omnibus. Ego infamiam illam, quam

5 acquisivit ex isto suo officio, non acciperem pro tota civitate ista.
Quare consilium meum est, ut ab utroque officio liberetur et exer-
ceatur in concionibus et iuvet me hic domi in administrandis
sacramentis, vel mittatur Tordam vel in Vasarhel ad aliquam
residentiam, cum aliquo doctiore et perfectiore. Ibi enirn ubi non

10 est notus, plus fructus posset facere. Cura autem tota pagorum com-
mitti deberet provisori nostro, qui in Monostor residet, estque vir
bonus et fidelis, ea conditione, ut rerum omnium rectori, vel
quem ille constitueret, rationem redderet; et sic cessarent que-
relae et non orirentur a nostris tot impedimenta Evangelii.

15 Tertius modus iuvandi est, ut in Monostor statueretur domus
probationis: 1⁰ propter consolationem Monostoriensium, ut ibi
possint festis diebus audire sacrum et concionem ; 2⁰ ne templum
illud plane desolaretur; 3⁰ quia illinc res pro collegio necessariae
facilius possent praeparari et suppeditari. Sed dices ubi sunt

mnovicii Ungari. Certe si mores rectoris non obstitissent, habuissem
ego triennio plures quam 15 insignes adolescentes pro Societate.
Sed quia videbam in tanta confusione rerum non perseveraturos
eos: nolui eos urgere, sicut experientia docuit. Nam duo insignes
recepti erant, sed non perseverarunt, ob dissolutos quosdam

25 fratres Polonos: qui postea egressi sunt magno scandalo nostro.
Immo unus insignis et pius iuvenis, iam sacerdos et concionator
Ungarus dixit: Ego quoque intrarem in vestram Societatem, si
superior vester non esset Polonus. Et deinceps si ille mutabitur,
non dubito, quin brevi se aliqui nobis adiungent; quos satius

30 esset hic domi gratis alere in Monostor, quam tantam summam
pecuniae mittere singulis annis gratis Braunspergam. Et Deus
scit an eo aliqui ex Ungaris vellent ire necne et an perseverarent,
vel sane durare possent.

Quartus modus est, ut meliores et stabiliores personae mittantur,

35 quam sint hactenus missae. Nam ex Polonia non habuimus prae-
cedentibus duobus annis nisi tentatos, fractos et debiles, qui ipsis
erant oneri et inutiles. Primo anno duo aut tres sunt ex illis egressi ;
secundo unus, qui furatus erat vestes et arma studiosorum, quem
haeretici diligenter quaesierunt, ut in ignominiam nostram publice

wsuspenderent. Hoc anno etiam ianitor, qui modo habet curam
refectorii, veste saeculari noctu indutus exivit ad quandam mulie-

