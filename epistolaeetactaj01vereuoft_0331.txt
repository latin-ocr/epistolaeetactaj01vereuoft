1583 marm. 15] No. 88 267

2. Ostenduntur catholici, sicut hactenus plurimi suerunt
offensi, cum viderent nos non sequi in omnibus morem antiquorum
catholicorum in celebrandis et promulgandis festis, sed quaedam
festa olim celebria omitteremus. Immo palam nobis indignabundi

5 obiecerunt, nos nec catholicos veros, nec haereticos esse : quod nec
cum illis in festorum celebratione, nec cum his in fide consentiremus.

3. Praeterea, si hic aliqua festa catholicorum incipiamus abro-
gare, confirmabimus haereticos in suis erroribus, qui docent nullum
esse festum praeter diem dominicam: reliqua omnia a papistis

10 sine scriptura et sine ratione fuisse introducta. Quin etiam gloriari
poterunt recte se fecisse abrogando multa sanctorum festa: cum
etiam Jesuvitae nunc multa ab antiquis papistis observata olim,
non observent modo, damnantes illorum errorem in multiplicandis
festis et confitentes nobiscum veritatem, sed imperfecte. Qua

15 in re nullo modo cedere vel assimilari catholici haereticis debent,
sed omnibus potius modis contradicendum et festa multo dili-
gentius nunc a catholicis sunt observanda, quam antea : ne ecclesia
videatur aliquo modo cedere haereticorum impietati, qua bene-
ficia Dei, memoriam, cultum, invocationem et festa sanctorum

20 penitus abolere conantur. Cum enim ecclesia catholica statim a
temporibus apostolorum et sanctos invocandos, et festa obser-
vanda esse crediderit et docuerit, si hac in parte haereticis cederet,
fateri videretur se errasse in fide, religione, festis et cultu sanctorum Í¾
quod fieri non potest, cum in rebus fidei regatur a Spiritu Sancto.

25 Quapropter in contrarium niti oportet, servando vestigia nostrorum
maiorum, qui surgentibus novis haeresibus obviam ierunt veri-
tatem praedicando instantius. Unde, contra haeresim Asianorum
composuit hymnos de Trinitate divus Ambrosius, qui a populo in
ecclesia cantarentur. Idem fecit divus Augustinus ad destruendum

30 schisma Donatistarum. Idem pro diversitate insurgentium haere-
sium ecclesia mutavit aliquoties communionis modum, nunc sub
una tantum, nunc sub utraque specie praecipiens filiis communi-
care. Quare et nunc ea, quae a maioribus circa cultum, veneratio-
nem et festa sanctorum accepimus, diligentius inter haereticos,

35quam inter catholicos observare debemus, ut videntes nostram
fidem, nostra festa, nostrasque ceremonias, in nullo penitus a maio-
rum nostrorum religione dissentire, pudefiant, errorem suum
agnoscant et ad unitatem ecclesiae catholicae revertantur.

4. In Austria, Moravia, Bohemia, Styria et Germania in

4ornedio haereticorum, in quibuscumque locis nostri patres habitant,
nulla nova festa introduxerunt, nec antiqua aboleverunt. Sed hae-

