Avaritia.

234 No. 78 [1582 okt. 19

Illud unicum tantum addam, quod passim in hoc regno dicitur,
tam a catholicis, quam ab haereticis: Jesuvitas‚ qui volunt videri
sancti, misericordes et apostolici viri, crudelitate superasse omnes
haereticos dominos, qui ante illos pagos ipsorum possederunt.
Quo igitur animo putat me esse Tua Reverentia, cum mihi in 5
faciem talia severitatis exempla obiiciuntur a catholicis et ab
haereticis, non secus atque si ego essem causa? Cum passim talia
verba in nos iactari audio, verbis tantum aliis praedicant misericor-
diam et mansuetudinem, sed factis Turcis sunt crudeliores. Qua,
obsecro, conscientia possum homines ad mansuetudinem, benigni· 10
tatem et clementiam adhortari, cum factis et exemplis contrarium
doceant alii patres nostri? Qui fieri potest, ut durante tali scandalo,
verbum Dei et Evangelium Christi possit habere progressum?
Et talia inhumanitatis et crudelitatis exempla diluere inficiando
non possum, nisi velim sensum et experientiam negare et tenebras 15
contra prophetam lucem esse asseverare. Oculis enim quotidie
magno meo cum dolore intueor, quae fiunt et auribus audio, quae
dicuntur. Testis est mihi Dominus, quod nihil me ita vexat et
excruciat, quam cum pauperes colonos et miseras viduas audio
coram me saepe cum lachrymis conqueri et video, inspectantem}
me, sine causa vexari; nec tamen ullo modo iuvare possum. Nam,
si aliquod verbum rectori pro illis dixero, ut mitius cum illis agatur,
vel aliquid ex severitate remittatur, confestim hoc verbo mihi os
obstruitur: Age tu, quae tua sunt et ne te in alterius officium
immisceas ; atque ita nihil praeter confusionem reporto ; quod cum 25
saepenumero iam expertus fuerim, nihil pro illis loqui audeo,
sed gemens taceo. De hac pessima severitate usque adeo omnes
sumus diffamati, ut ego vix sine pudore audeam coram hominibus
comparere.

Accusamur praeterea tenacitatis et avaritiae z quam ne 30
temere nobis imposuisse videantur, duo tantum brevitatis causa
exempla proponam. Profectus est noster procurator instructus a
rectore ad colligendas hac aestate frumenti decimas. Accessit ad
eum, in pago quodam nostro, vir quidam miser senex et debilis, qui
paululum tritici labore et beneficio aliorum seminaverat ; rogavit :55
patrem, ut pro amore Dei aliquot manipulos ex decimis remitteret,
sed nihil impetravit. Item una misera vidua petebat, ut sibi nomine
et amore Dei unum tantum manipulum condonaret. Respondit
pater procurator : Nostra bursa non impletur nomine et amore Dei :
dignum Jesuvitae verbum ! I nunc, miser Arator et clama in templo 40
usque ad raucedinem verbum Dei ς date et dabitur vobis. Et, estote

