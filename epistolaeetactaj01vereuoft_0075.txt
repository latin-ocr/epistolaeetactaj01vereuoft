1376 szept. 13] No. 14 39

in Demetrium. Quid absurdius, quarn omnes hos sanctissimos prin-
cipes et reges, haereticos appellare, propterea quod cum infidelibus
amicitiam et societatem inierint? Audiant ergo et discant non esse
omnino christianis prohibitum, foedus in necessitate cum paganis

5 inire (praesertim si licentia pontificis accesserit), ut quietam vitam
agant, ut eorum auxilio ab aliis infidelibus schismaticis et haereticis
defendantur, dummodo eorum opera adversus catholicos non
utantur, nec ex tali confoederatione progressus et praedicatio
evangelii impediatur, nec illis consilium, auxilium aut commeatum

10 contra christianos praebeant. Cum ergo Serenissimus rex, dominus
Stephanus Bathoreus, nec consilium, nec auxilium, nec arma, nec
commeatum Turcis dederit in perniciem christianorum, nec
promulgationem fidei catholicae impediverit, imo promoverit et
auxerit plurimum, opprimendo et exterminando haereses; nec

15 copiis eorum contra fideles usus fuerit. Quid dico contra fideles?
Cum etiam contra impium Valachum, Gasparum Bekesium pro-
ditorem Transylvaniae‚ persecutorem ecclesiae catholicae et
impugnatorem Sanctissimae Trinitatis, ultro ab imperatore Tur-
carum oblatas copias et paratum exercitum accipere noluerit?

20 Cum tamen adversus huiusmodi perditum hominem omni genere
auxilii, quibusvis copiis, iure uti poterat. Sed non ignorans se
iustam et bonam habere causam, et non tam suam, quam Dei glo-
riam et honorem propugnare, secure se divinae commisit provi-
dentiae, et e coelo maluit auxilium expectare, quam exercitum

25suum cum paganis militibus miscere et spem suam in perfidis
hominibus collocare, eorumque auxilio de inimicis triumphare.
Quam ob rem et divina bonitas celebres et stupendas duas ei de
Bekesio victorias concessit. Desinant igitur homines imperiti id
vitio Suae Mti vertere, quod in aliis regibus catholicis vel inviti

30 probare coguntur. Sed quia satis mihi multa verba fecisse videor de
singulari Tuae Mtis in Deum pietate, sufficienterque probasse
Tuam Mtem semper sinceram fidem catholicam et religionem
coluisse, observasse et cum vitae etiam periculo defendisse, restat,
ut de admirabili iustitia tua dicendum esse videatur.

35 Inter omnes virtutes maxime propria videtur regibus iustitia
propter multitudinem subditorum, quibus ius administrare oportet
et ob diversitatem ac difficultatem quaestionum, quae ad regium
tribunal deseruntur. Huius praeclarae virtutis amore3 quantopere
Tua Maiestas ardeat, non vulgaribus diversis in locis argumentis

wmanifeste delaravit. Nam et in Transylvania mirabili prudentia
turbatores regni et pacis iustissime sustulisti et turbatum regnum

