1576 szept. 13] No. 14 5³

rex, aut princeps, quem cupiunt pervertere. Qui ubi sufficienter
in eius familiaritatem se insinuaverint, tunc venenum, quod clausum
in pectore gestabant, in principem primum, deinde in subditos eius
evomere incipiunt. Quemadmodum fecerunt cum Joanne vaivoda.
s Hanc ob causam beatus Paulus Apostolus haereticum hominem
post unam aut alteram admonitionem devitari iubet. Propterea,
quod subversus sit, huiusmodi iudicio proprio condemnatus et
sermo illius, ut cancer serpit. Et beatus Joannes evangelista monet
christianos, ne cum tali cibum sumant, neve ave illi dicant. Qui enim
io ave dicit, ille communicat — inquit — operibus illius pessimis.
Qui exemplo postea suo, quod decuerat, confirmavit. Nam cum
die quadam Marcionem haereticum obvium habuisset et ab illo
fuisset interrogatus, num se noscet, respondit Christi Apostolus:
Novi te primogenitum Sathanae. Item cum causa lavandi balneum
15ingrederetur et cognovisset ibi lavari Cherintum haereticum, ad
socium suum conversus dixit: fugiamus hinc ocius ne balneum,
in quo Cherintus inimicus veritatis lavatur, corruat et nos una
opprimat. In operibus quoque beati Vigilii episcopi Tridentini
memini me legisse, quod cum Constantia, filia Magni Constantini
zoimperatoris in morbum gravem incidisset et ad familiare suum
colloquium Arianum quendam presbyterum admisisset, ab eo
Ariana fuit haeresi infecta, quae postea venenum, quod hauserat
in parentem suum transfudit. Cum enim imperator finem vitae
imminere suae filiae cognovisset et visitatum eam venisset, ita
25blandis et virulentis eius sermonibus delinitus est, ut persuaderetur
Arium ab exilio revocare et Arianis favere.

Tantum igitur virorum exemplo Maiestas Tua excitetur et
sibi summopere ab haereticorum conversatione caveat, ne Blan-
dratam ad colloquium suum admittat, nisi prius alicui ex patribus

sonostris rite fuerit confessus, deinde publice in aliqua ecclesia
haereses suos revocaverit ; ac tandem, sicut prius in Transylvania
libros impios contra Sanctam Trinitatem in lucem emisit, ita
nunc contrarios pro defensione Sanctissimae Triadis imprimi curet,
in quibus detestetur et anathemate feriat omnes haereses suas,
35quas docuit in Transylvania et palam profiteatur fidem et veri-
tatem catholicam. Sic enim et famae, et saluti suae securius pro-
videbit ; et iis, qui exemplo ipsius, aut disputatione, vel pestiferos
eius libros legendo seducti sunt, occasionem redeundi ad ecclesiam
catholicam praebebit. Haec si facere detrectaverit, certo sibi per-
⁴insuasum habeat Tua Maiestas hominem esse fraudulentum et simu-
late agere virusque pestiferum in pectore gestare, quod nacta

