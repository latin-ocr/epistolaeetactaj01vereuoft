¹581 aug. 22] No. 58 155

reddam : et en fere iam biennium est, quo nullas potui literas dare,
nec ad Tuam R. Ptem‚ nec ad bonae memoriae P. Mercurianum;
partim ob graves et assiduas occupationes, quibus in dies obruor,
partim vero, quod hactenus nullum hic fidelem tabellarium invenire
5 potuerim: cui tuto meas committere potuissem. Nunc autem
oblata mihi occasione scribendi, per mercatores quosdam Ragu-
seos: negligere tantam opportunitatem nolui. Dicam igitur pri-
mum de numero patrum et fratrum, deque singulorum officio et
profectu. Tum deinde de rectoris administratione. Quemadmodum
ιο nona regula consultorum praecipit.

Sumus in universum in Transylvania de Societate 16, e quibus
fratres 7, patres 9 sunt. Ex patribus duo Ungari: P. Georgius Toros
et P. Joannes Lelesius Albae Juliae resident, ambo concionantur
alternis vicibus. Lelesio praeterea incumbit etiam cura instituendi

15 Sigismundi principis. De duobus istis nihil habeo, quod scribam:
recte enim ambo suo funguntur officio et bona de utroque ad nos
fama refertur. Nisi quod Lelesius nimium nonnunquam se immiscet
in res seculares et nobiles aulicos terret t minatur ac si ipse totius
aulae principis gubernator esset, de quo merito admonendus

2oesset‚ ne nobis apud nobilitatem odium conciliet.

Reliqui 7 patres Claudiopoli habitamus: P. Aloysius vir
bonus et rectus, conversatus est hactenus inter nos sine querela
cuiusquam. Qui dum corpore recte valebat, curam scholarum
habebat et catechismum pueris diebus Veneris, festis autem diebus

25 Evangelia explicabat: sed iam dimidius annus est, ex quo decumbit
paralyticus. Vita tanturn haeret in dimidia corporis parte, a capite
usque ad lumbos: reliqua pars inira lumbos cum utroque pede,
insensibilis prorsus facta est. Consuluerunt medici cum chirurgo
principis, ut aerem mutaret. Asserebat Blandrata se plures similes

30 misisse Cracoviam et ibi curatos fuisse. Verum non fuit rectoris
voluntas, ut eo mitteretur. Iam igitur, quantum ego coniectura
assequi possum, morbus plane est incurabilis. Dolemus omnes vehe-
menter vicem optimi patris.

Secundus pater est concionator Saxonum, P. Volfgangus,l

35 quem mecum huc adduxi ex Urbe : recte se gessit et ipse hactenus,
nisi quod non potest adduci, ut festis sanctorum concionetur:
causam assignat hanc, quod Saxones sui non soleant ulla alia
festa celebrare praeter diem dominicam. Atqui paulatim inducendi
essent. Nam si nec nos concionando festa sanctorum celebremus,

40 confirmabimus miseros haereticos in suis erroribus. Videtur prae-

1 P. Schreck Farkas.

