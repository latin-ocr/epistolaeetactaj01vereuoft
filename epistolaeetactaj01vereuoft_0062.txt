30 No. 14 [1576 szept. 13

augerem. Impedivit deinde certi et fidelis tabellarii, (cui tuto
meas committere possim) inopia. Nam et de iis, quas proxime
elapso anno 1575 pridie Kalendas Octobris ad Tuam Mtem dedi,1
vehementer timeo, ne non fuerint redditae. Si enim fuissent perlatae,
non dubito, quin qua humanitate, prudentia et benignitate superio· 5
ribus annis, ad omnes meas rescripsit, eadem ad has quoque ex urbe
datas aliquid Tua Maiestas respondisset. Impedivit denique lues
contagiosa, quae hoc anno multas urbes et provincias Graeciae,
Italiae et Germaniae miserandum in modum depascebatur. Hanc
ob causam nec efferri commode per loca infecta, literae ex urbem
poterant, nec inferre eas secure licebat. At ubi primum certi nuncii
copia mihi contigit, rupto diuturno silentio, quo eram his mensibus
usus, malui scribendo videri importunus, quam tacendo negligens,
aut Tuae erga me Mtis amoris et benevolentiae immemor et ingra-
tus. Primum autem explicandum mihi videtur, ob quas potissimum 15
causas divina bonitas Tuam Mtem ad culmen honoris evexit, deinde
paucis in memoriam revocandum negotium illud, quod iam olim
cum Tua M‘e tractare coeperam.

Ego, sic existimo, quatuor has res potissimum in rege catholico
inesse oportere; pietatem erga Deum, iustitiam et benignitatem 20
erga subditos, rei denique militaris peritiam ad propulsandum
hostes a regno ; quae qualia sint in te, pace tua, liceat quaeso mihi,
rex invictissime, ad communem multorum utilitatem paucis et
summatim tantum attingere. Scio equidem, quid hic mihi Tua
Maiestas respondeat, te gloriam ab hominibus non quaerere, neque25
laudibus delectari humanis, laude interna bonae conscientiae,
qua in secreto cordis Deo soli placemus, contentum. Recte id
quidem et sapienter Tua Maiestas iudicavit. Nulla enim est verior
et perfectior laus christiani honoris in hac vita, quam testimonium
bonae conscientiae. Verumtamen satisfacere aliquando oportet 3ο
et eorum de te opinionibus, ad quorum notitiam nondum Tuae
Mtis virtutes et res gestae pervenerunt ; concedendum aliquid est
desideriis catholicorum, qui tuam integerrimam vitam, modestis-
simos mores, constantissimam fidem, summam pietatem, singularem
iustitiam, incredibilem contentiam‚ sinceram caritatem, inusitatam 35
benignitatem et inauditam humanitatem vehementer cupiunt
cognoscere ; occurendum est falsis ab adversariis de Tua Mte excitatis
rumoribus. Serviendum denique est utilitati subditorum, qui in te,
tamquam in exemplari viro omnium virtutum, quid sequendum,
quid fugiendum sit, intueri magnopere desiderant. Nihil est, credew

¹ Ez 11. sz. a. iratunk.

l

:

 

