188 No. 59 [1581 szept. 1

nec nos illis molesti sumus ; praeterquam curn Evangelium occasio-
nem praebet digrediendi contra aliquem eorum errorem. Utinam
et Rornae cum talibus potius hominibus, quam curn monachis ·
nobis certamen contigisset: minus cruenta nostra illa Romana
victoria fuisset. Sed iam tempus equum fumantia solvere colla. 5

Habes, Pater admodum Reverende rationem nostri itineris
expositam; item quas in hoc regno possessiones Societas nostra
habeat; quis praeterea sit, semperque fuerit principum Batho-
reorum erga nos animus, quanta huius populi sit ad pietatem
et religionem catholicam propensio et qui hoc biennio nostrorum 1⁰
patrum opera, ex hac, sylvestri vinea fuerint fructus spirituales
in horreum Domini collecti; et quanto deinceps maiores sperari
possint : quae postremo haereses in hoe regno grassentur: contra
quas continua nobis pugna incumbit. Nunc Tuae R. Ptis est,
nos Deo in suis et totius Societatis orationibus commendare, ut 15
uberiores deinceps fructus proferre et feliciter cursum nostrum
consumare possimus. Vale.

Et quia non mihi vacat omnibus patribus et fratribus Romanis
seorsim scribere, haec sit communis omnibus epistola ; et pace
Tuae R. Ptis saluto in primis omnes patres meos charissimos, 2⁰
qui sunt in domo professa, cum antiquis amicis, patre Turriano
et patre Friderico; deinde felicem studiorum omnium progressum
cupio omnibus patribus et fratribus Romani Collegii, nostrumque
Parrham annos cornicum et cervorum superare cupio. Postremo
sociis mei laboris patribus poenitentiariis omnia fausta ac feliciam
desidero et messem copiosissimam precor: inter quos Gibertus
noster aeterna memoria sit dignus, qui nostri hic in exilio inter
densas sylvas constituti, non est oblitus, sed suo munusculo visi-
tare dignatus est: reddat illi Deus pro uno cereo agno centum
alios vivos. Postremo universos in Christo patres et fratres cupio 3⁰
recte valere et precor, ut me in suis orationibus Domino corn-
mendare non graventur.

Datae Claudiopoli‚ 1581. Kalendis Septembris.

Tuae Reverendae Paternitatis

indignus in Christo filius Stephanus Arator mpr. 35

De provinciali aut visitatore usque ad praesentem diem,
an sint, qui sint et ubi sint, ne verbum quidem audire potuimus.

. Kalczime .· Admodum Reverendo in Christo patri Claudio Aquae-
vivae, praeposito generali Societatis Jesu. Romae.

Alatta, ma's kezzel: De Transylvania. Pro Literis annalibus, 4⁰
(Eredeti‚ sajatkezi'i, a Jezsuita-rend leveltziraban.)

