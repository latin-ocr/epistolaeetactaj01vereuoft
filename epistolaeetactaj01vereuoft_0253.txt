1581 szept. 21] No. 63 · 197

per se vel per alium ex nostris cum socio, comitiis interesse (siqui-
dem ius habemus, tenentes eam abbatiam, cuius abbas primae
fuit auctoritatis post episcopum in Transylvania), si ita superiores
nostri permitterent: ut et principi, et fidei catholicae maius auxilium
5 afferri posset, si nimirum publice coram omnibus, servata gravitate
et modestia debita, huiusmodi calumniae dissolverentur etc. Hoc
igitur tunc principi proposuimus quidem: Verum illi visum est,
nihil nunc esse attentandum, animis illorum tantopere a nobis
alienatis etc. Iam igitur quaeritur a Rtia Tua, quid sit in hac parte
ιο faciendum? Scio quidem parum convenire instituto Societatis‚
huiuscemodi tractatibus saecularibus sese immiscere. Verum et
illud scio, multa a nostris tum in India, tum alibi fieri, permissu
superiorum, hisce non minora: quando videntur facere ad fidei
catholicae defensionem et propagationem. Quod si ius hoc, inter-
15 essendi comitiis nunc neglexerimus: tum illud in perpetuum
amittemus et per consequens occasionem istam, meo iudicio commo—
dissimam, ad iuvandum hoc regnum. Videat ergo Rtia Tua an hoc
Regiae Mti sit proponendum per modum consilii, quid ipsi quoque
de hoc videretur? Nunc enim tempus esset, quando bonorum isto-
2orum plenam possessionem capiemus. Bis autem fieri solent ista
comitia per annum, circa festum Sancti Georgii in principio Maii,
et circa festum Sancti Lucae in Octobri: idque vel Albae Juhae,
ubi est nostrorum residentia et forte fiet brevi collegium, vel hic
Colosuari, vel Tordae, quae hinc distat duobus milliaribus. Unde
25neque hoc est futurum nostris onerosum. Intersunt autem hisce
comitiis non solum nobiles, sed et civitates Saxonum, idest aliquot
primarii ex singulis civitatibus etc. Quare et hac de re a Rd³ P. Tua
resolutionem peto.
Hodie P. Ludovicum hinc dimittere cogitamus, saltem ad
30 duo milliaria, si poterimus. Has autem literas per P. Bartholomaeum
Ragusium mitto. Priores et pleniores Cracoviam, in quibus R. Tuae
copiose ad suas respondeo: et aliquot dubia propono, quas scripsi
11-ma Septembris et 19.2 Utramque viam tentabimus, ut sciamus,
utra sit commodior. Cupio R. Tuam bene in Domino valere, cuius
35 sanctis sacrificiis et orationibus humillime me commendo cum
nostris omnibus.
Colosuari, 21. Septembris 1581.
Rdae P. Tuae filius indignus et servus in Christo
Jacobus Vagrovicius mpr.
40 (Eredeti, sajatkezfi, a Jezsuita-rend leveltaraban.)

 

² Ez 61. 52. a. 1evele, mig a masik nines meg.

