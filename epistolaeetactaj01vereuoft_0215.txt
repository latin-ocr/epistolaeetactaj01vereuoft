1581 aug. 22] No. 58 161

iuxta templum, spectantibus omnibus, qui ad concionem veniebant,
laborare muratores permisit. Ratio eius haec fuit: quia, inquit,
conveni cum illis ad hebdomadam et cogor solvere illis pro sin·
gulis diebus sive laborent, sive non: melius ergo est, ut laborent,
5 quam ut otiosi sint ; sed si quid concluderet, haec ratio excusaret
etiam haereticos, qui famulos cogunt dominicis diebus laborare.
Item in festo S. Michaelis subditi nostri ararunt. Quod illis die
dominica nullum promulgatum esset festum, eo die ego in civitate
concionatus sum et ipse domi in Monostor compulit rusticos in
ιο nostra domo laborare. Idem factum est et in die Omnium sanctorum
in scholis ipsius operarii laborarunt, ego concionatus sum ; et certe
plus solet movere concio operis, quam linguae. Item in festo Assump-
tionis ego quidem hic in civitate concionatus sum; sed ad pagos
nostros nullum permisit exire ex sacerdotibus nostris. Itaque illi
15 omnes eo dje sine sacro et sine concione manserunt. Imo aliqui pagi
vix bis in anno audiverunt sacrum et concionem: in Nativitate
et Paschate, et tamen redditus proprios sacerdotum, qui sunt in
singulis villis, accipimus nos: nulla interim habita ratione salutis
illorum, sive infantes moriantur sine baptismo et peccatores atque
20 haeretici infirmi sine poenitentia, sive convertantur, sive non. De
istorum colonorum parochiis et de festorum observatione, cuperem,
ut aliquid certi ordinaret Tua R. Paternitas, ut sciremus, quid nobis
sequendum esset, ne perpetuo nosmet ipsos et fidem catholicam
ludibrio exponeremus, ob tam crebram festorum mutationem.
25 Item tenentur subditi praeter decimas vini et frugum dare
praeterea porcellorum decimas et bis pullos gallinaceos: hos si ad
statutum tempus non solvunt, mittuntur libertini et auferuntur
illis pignora canthari vel vestes, et aliqui per duos 3 aut4 menses
vix possunt redimere 2 si autem macilentos pullos attulerint remit-
30tuntur et pinguiores petuntur : multi ex pauperibus in foro emere
coguntur, quod domi suae non habeant. Tales carnes vix saepe ego
sine lachrymis et cordis dolore attingere potui, sciens eas e sanguine
pauperum esse emunctas. Duplices hic singulis diebus carnes dantur
ad prandium, et diebus piscium duplices pisces : primo offa ; 2⁰ car-
35 nes bovinae aut ovinae ; 3⁰ pulli cocti in pipere et croco ; 4⁰ pultes ;
5⁰ fructus et caseus 1 quem modum vivendi ego hactenus in nullo
collegio Societatis vidi ; sed forte est modus Polonicus. Loco pullo-
rum 30 loco aut 2⁰ saepe sunt anseres, lepores aut aliae ferinae
carnes et fere semper etiam in coena carnes duplicantur. Item subditi
40 vocantur per libertinos ad labores; qui si statim non venerint,
auferunt res illorum, cantharos aut vestes libertini et eunt ad tabernas

Fontes Rerum Transylvaniearum 1. 11

