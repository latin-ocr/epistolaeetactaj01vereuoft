108 No. 40 [1580 jul. 8

40.
GyulaJejeirva'r, 1580 julius 8.
Bathory Kristof iejedelem sombori Laszlo dezsmaberlc'inek.

M ivel a ma‘kc‘oei de‘zsmajovedelmet a kolozsva'ri jezsuita-kolleigium
tanulcii ella'ta‘sa‘ra rendelte, meghagyja neki, hogy {vente citadja senioruknak, ⁵
minden levonds neilkz'il.

Nos Christophorus Bathori de Somlio, vaivoda Transylvaniae
etc. Memoriae commendamus etc. Quod cum Nos ex singulari
studio et favore promovendae in hoc regno nostro eruditionis
instituendaeque liberalibus artibus iuventutis gratia collegium 1⁰
Societatis Jesu in civitate nostra Colosvariensi constituendum
duxerimus ; ideo, ut iuventus ipsa, seu studiosi eiusdem collegii,
auxilio et ope nostra in sustentatione vitae adiuti felicius et
aptius in suis studiis pergere et progredi possint atque valeant,
totales et integras decimas possessionis nostrae Mako voca- 15
tae, in comitatu Colosiensi existentis habitas, utputa vini, tritici,
siliginis, hordei, avenae, milii aliorumque bladorum et semina-
turarum, ac terrae nascentium, item agnorum, apum, aliarumque
universarum rerum in eadem possessione Mako, quotannis decimari
solitarum absque ulla arendae solutione ad sustentationem studio· 2⁰
sorum clementer in perpetuum donandum, applicandum atque
conferendum duximus: Imo donamus, applicamus et conferimus
praesentium per vigorem, ita, ut quotannis senior eorundem studio-
sorum ad id deputatus, accumulationis decimarum curam gerat
et disponat de emolumentis eiusdem decimae iuxta informationem25
sibi datam. Quocirca vobis egregiis, nobilibus domino Ladislao
Sombori arendatori decimarum nostrarum Transilvaniensium‚
item decimatoribus dicti comitatus Colosiensis, modernis et futuris
praesentium notitiam habituris harum serie committimus et man-
damus firmiter, ut vos quoque dictas universas decimas praefatae 30
possessionis Mako, seniori studiosorum Colosvariensium absque
ulla arendae solutione perpetuo illis, quorum curae perceptio
earum demandata fuerit, libere, pacifice, percipere et accumulare,
permittere et permitti facere modis omnibus debeatis et teneamini.
Secus non facturi. Praesentibus perlectis, exhibenti restitutis. 35

Datum Albae Juliae‚ 8. die mensis Julii. Anno Domini 1580.

Christophorus Bathori de Somlyo mpr.

(Eredeti, Ο. 1. Erdelyi fiskalis leveltara XXII. szekreny, A. fasc. 47.)

