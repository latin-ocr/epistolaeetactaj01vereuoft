1581 szept. 1] No. 59 173

· sum centum taleros mutuo a mercatoribus accipere, dato ad
regem chirographo, ut creditoribus nostris Sua Regia Maiestas
quamprimum satisfaceret, quod et fecit libenter. Desiderabam
Suam Maiestatem, priusquam e Polonia egrederer, convenire, sed

5 multorum dierum itinere aberat et in Transylvania patres destituti
Ungarico et Germanico concionatore, avide in dies nostrum adven-
tum praestolabantur: quorum desiderio, ut satisfaceremus, con-
ducto curru et assumpto dolio uno libris referto, mature Cra-
covia discessimus et per Poloniam quidem et fines Ungariae

10 faustum iter habuimus. At ubi terminos Transylvaniae atti-
gimus, nunc nivium copia adeo obruti sumus, ut nulla viarum
vestigia apparerent, nunc nimia fri[gi]ditate usque adeo vexati
sumus, ut pene congelaremur. Nunc vero tanta vi ventorum nives
in oculos et faciem nobis proficiebantur, ut quid ageremus, aut

15 quo nos verteremus, non satis nobiscum constituere possemus.
Nam sedere in curru ob vehementiam frigoris non licebat (nisi
congelari maluissemus), ambulare autem propter vim venti con-
trarii et nivium copiam, quae impetu magno contra nos ferebantur,
non poteramus. Videbantur non solum venti, verum etiam Tar-

2otareae omnes legiones contra nos coniurasse et intercludere nobis
aditum in Transylvaniam voluisse. Plura incommoda et maiora
frigora ultimis diebus bacchanaliorum (quibus inter sylvas, montes
et nives Transylvanicas oberravimus) perpassi sumus, quam toto
fere itinere.

25 Invitis tamen omnibus diabolis, Deo bene propitio, salvi,
sed semicongelati 20. Februarii anni Domini 1580, transeuntes Febr. 20.
Claudiopolim (ubi nondum tunc locum habebamus,) venimus
in nostram Colosmonostram, cuius platea contigua est suburbio
civitatis. Haeretici in nostro adventu vehementer fuere con-

30 sternati. Existimabant enirn neminem inter nos posse Ungarum
concionatorem inveniri. Catholici autem dici non potest, quanto-
pere fuerint exhilarati: ex quibus sequenti die egressi sunt e
civitate ad nos in castrum non pauci viri et foeminae, qui primum
gratulati nobis sunt de felici adventu et gratias Deo egerunt,

35quod nos a multis iam annis promissos, expectatos et desideratos,
salvos huc ad se perduxisset. Deinde (quia iam 2³ imminebat
dominica quadragesimae) munuscula quaedam, signa amoris Febr. 27.
et benevolentiae erga nos ipsorum, laeti et alacres obtulerunt:
grandes aliquot vivos pisces, albos panes et non paucos cantharos

40 vini. Fuerant inter catholicas istas mulieres quaedam devotissimae,
quae coram nobis flexis poplitibus et elatis in coelum manibus,

